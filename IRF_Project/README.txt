A projektemben egy buszos utazásokat szervező utazási iroda helyfoglaló rendszerét készítem el.

A leendő utas az oldalra belépve választhat, hogy mely utazásra szeretne helyet foglalni (desztináció és időpont megadásával). Az utazás kiválasztását követően a program az adatbázisból kinyert adatok alapján megjeleníti a busz alaprajzát. A már foglalt ülések eltérő színnel jelöltek és inaktívak. Az utas a kiválasztott ülésre kattintva foglalja le azt magának. Az ülés kiválasztását követően felugró ablakban kell megadnia a nevét, amely rögzítésre kerül az adatbázisban, és az ülés foglalttá válik. (Éles rendszerben a név megadását követően először foglalttá válik az ülés, az utasnak ekkor kell kifizetnie a jegyét. Tíz perc múlva a rendszer ellenőrzi, hogy megtörtént-e a fizetés, ha igen, akkor itt kerülne be az utas neve az adatbázisba, ha nem, akkor ismét foglalhatóvá válna a kiválasztott hely.)
Az utazás megkezdése előtt az utaskísérő belépve csv formátumban exportálja az adott busz utaslistáját. Ez az utazás során több célra is felhasználható: például a kinyomtatott névsor mellett a busz rendszerébe betöltve az ülések fölött lévő kijelzőn megjeleníthető az ülés száma mellett az adott utas neve is.